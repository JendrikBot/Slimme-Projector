## Discovery

### Doestellingen
Het doel van deze discovery-fase was het in kaart brengen van de probleemruimte rond slaapregressie bij jonge kinderen tussen 1,5 en 2,5 jaar. De focus lag op het begrijpen van de emotionele, contextuele en praktische noden van ouders en kinderen, en het identificeren van ontwerpopportuniteiten voor een ondersteunend product dat nachtelijke onrust kan verminderen zonder de ouders voortdurend te belasten.
Deelvragen

· Welke momenten en patronen kenmerken slaapregressie bij kinderen van 1,5–2,5 jaar?

· Welke onderliggende oorzaken ervaren ouders als doorslaggevend?

· Welke impact heeft slaapregressie op ouders en het gezin?

· Welke bestaande producten en diensten ondersteunen slaap bij jonge kinderen, en waar schieten ze tekort?

· Welke ontwerpprincipes zijn essentieel voor een effectieve en warme slaapondersteuning?
### Materiaal & methoden
Gebruikersonderzoek 
Interviews

Er werden drie semigestructureerde interviews afgenomen met ouders en een grootouder die ervaring hebben met slaapregressie bij jonge kinderen (N=3). De respondenten werden doelgericht geselecteerd om variatie in gezinssituatie en ervaring te bekomen. De interviews duurden gemiddeld 45 minuten en werden opgenomen met toestemming van de respondenten.

De interviewgids focuste op:

· Ervaringen met slaapregressie

· Nachtelijke routines en probleemmomenten

· Emotionele impact op ouder en kind

· Gebruik en perceptie van bestaande hulpmiddelen

De data werden geanalyseerd via thematische analyse (open en axiaal coderen). Het interviewprotocol is opgenomen als bijlage.

Markt- en technologieonderzoek – Benchmark

Daarnaast werd een benchmarkonderzoek uitgevoerd van tien bestaande producten en diensten rond slaapondersteuning bij jonge kinderen (o.a. slaaptrainers, apps, monitoringtoestellen en troostobjecten). De selectie gebeurde op basis van relevantie voor peuterslaap en beschikbaarheid van documentatie.

De oplossingen werden geëvalueerd aan de hand van vaste criteria:

· Gebruiksgemak

· Mate van ouderafhankelijkheid

· Zintuiglijke belasting

· Leeftijdsspecificiteit

· App- en schermafhankelijkheid

· Autonomie van het kind

### Resultaten
Thema 1 : Slaapregressie als terugkerend patroon

Alle respondenten beschrijven slaapregressie als een voorspelbaar en herhalend fenomeen. Kinderen worden vaak op een vast tijdstip wakker, meestal na het eerste slaapblok. Ouders ervaren dit niet als een tijdelijke verstoring, maar als een structureel patroon dat hun nachtritme langdurig verstoort.

Analyse: Dit wijst op conditionering en vaste triggers, wat kansen biedt voor anticiperend en preventief ontwerp.

Thema 2 : Emotionele regulatie als kernprobleem

De oorzaak van slaapregressie wordt door alle respondenten gelinkt aan emotionele factoren zoals verlatingsangst, behoefte aan nabijheid en overprikkeling. Fysieke noden (honger, pijn) spelen volgens hen een ondergeschikte rol.

“Hij zoekt letterlijk nabijheid en geruststelling.”

Analyse: Slaapregressie vraagt geen actieve interactie, maar ondersteuning bij emotionele regulatie. Oplossingen moeten geborgenheid en rust uitstralen, niet stimuleren of activeren.

Thema 3 : Impact op ouders en gezinsdynamiek

De interviews tonen een sterke emotionele en fysieke belasting bij ouders: vermoeidheid, onzekerheid en spanningen binnen het gezin. Ouders zoeken oplossingen die hun kind helpen zonder dat zij telkens wakker moeten worden of ingrijpen.

Gevolg:         Observatie:

Slaaptekort     Verminderde energie en geduld

Onzekerheid     Geen duidelijke “handleiding”

Schuldgevoel    Twijfel over juiste aanpak

Analyse: De gebruiker is niet alleen het kind, maar ook de ouder. Ontwerp moet dubbele rust creëren.

Thema 4 : Beperkingen van bestaande oplossingen (Benchmark)

Het benchmarkonderzoek toont aan dat bestaande oplossingen sterk gefragmenteerd zijn.

Type oplossing:         Belangrijkste tekortkoming:

Monitoring & wearables  Te technisch en oudergericht

Slaaptrainers           Te cognitief voor deze leeftijd

Apps                    Scherm- en app-afhankelijk

Troostobjecten          Passief en niet adaptief

Analyse: Er ontbreekt een geïntegreerde oplossing die emotionele geruststelling biedt zonder overprikkeling of continue ouderlijke tussenkomst. 

### Conclusies & implicaties
Belangrijkste inzichten:

· Slaapregressie bij 1,5–2,5 jaar is primair een probleem van emotionele regulatie.

· Ouders zoeken ondersteuning, geen controleverlies of data-overload.

· Huidige producten zijn onvoldoende afgestemd op deze specifieke leeftijdsgroep.

· Overprikkeling werkt averechts; eenvoud en voorspelbaarheid zijn cruciaal.

· Zowel kind als ouder moeten ondersteund worden.

Designimplicaties

Deze inzichten leiden tot volgende kernbeslissingen:

Inzicht Designimplicatie

Emotionele nood Focus op geruststellende signalen

Inzicht:                         Designimplicatie:

Overprikkeling vermijden        Geen schermen, zachte stimuli

Nachtelijke autonomie           Automatische, passieve activatie

Ouderbetrokkenheid beperken     Transparante en instelbare werking

Integratie in routine           Onderdeel van avond- en nachtritueel

Ontwerpopportuniteit:

Er ligt een duidelijke opportuniteit voor een warm, phygital slaapondersteunend systeem dat subtiele zintuiglijke signalen inzet (licht, geluid, ritme) om nabijheid te simuleren en emotionele onrust te dempen, zonder de ouders actief te betrekken of het kind te overprikkelen.

How Might We

Hoe kunnen we een warme, niet-invasieve technologie ontwerpen die jonge kinderen tijdens slaapregressie geruststelt en tegelijk de nachtelijke belasting voor ouders vermindert?

* 1 Minimale cognitieve en zintuiglijke belasting:

Het systeem mag geen schermen, felle kleuren, harde geluiden of complexe interacties bevatten.
Alle output moet zacht, traag en subtiel zijn (bijv. gedimd licht, rustige stem, repetitieve ritmes).
De interface voor ouders moet eenvoudig, intuïtief en laagdrempelig zijn, met een beperkt aantal instellingen en duidelijke feedback.

Afgeleid uit:
– Overprikkeling vermijden
– Eenvoud en voorspelbaarheid zijn cruciaal
– Beperkingen van bestaande apps en slaaptrainers

* 2 Automatische en passieve activatie tijdens de nacht:

Het systeem moet autonoom kunnen functioneren zonder actieve tussenkomst van ouders tijdens de nacht.
Activatie moet automatisch gebeuren op basis van vooraf ingestelde parameters (tijd, patroon, of nachtmodus), zodat het kind gerustgesteld wordt zonder dat ouders wakker moeten worden of moeten ingrijpen.
Het gebruik moet voorspelbaar zijn, zodat zowel ouder als kind weten wat er gebeurt.

Afgeleid uit:
– Nachtelijke autonomie
– Ouders willen niet telkens ingrijpen
– Nood aan voorspelbaarheid en controle